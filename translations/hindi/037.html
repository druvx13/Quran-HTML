<HTML>
<HEAD>
<link rel="stylesheet" type="text/css" href="../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<meta charset="UTF-8">
<meta name="viewport" content="width=device-width, initial-scale=1">
<META name="description" content="Hindi translation of the Holy Quran by Muhammad Farooq Khan">
<META name="keywords" content="Quran Koran Islam Hindi Farooq">
<title>Surah - Hindi</title>
</HEAD>
 <BODY>
 <CENTER>
 <div class="filenav">
 <CENTER>
 <A HREF="index.html">Index</A>&nbsp;
 <A HREF="036.html">Previous</A>&nbsp;
 <A HREF="038.html">Next</A>&nbsp;
 </CENTER>
 </div>
 <HR>
 <div class="translation-nav">
 <CENTER>
 <P><B>View in:</B> <A HREF="../../037.html">Unicode Quran</A> | <A HREF="../pickthall/037.html">Pickthall</A> | <A HREF="../palmer/037.html">Palmer</A> | <A HREF="../rodwell/037.html">Rodwell</A> | <A HREF="../yusuf-ali/037.html">Yusuf Ali</A> | <B>Hindi</B></P>
 </CENTER>
 </div>
 <HR>
 <P ALIGN="CENTER"><FONT SIZE="-1" COLOR="GREEN">क़ुरआन मजीद - हिन्दी अनुवाद, मुहम्मद फ़ारूक़ ख़ान</FONT></P><HR>
 <H1 ALIGN="CENTER">37. As-Saffat (Those Ranging in Ranks)</H1>
 <A NAME="an_037_001">1</A>&nbsp;गवाह है परा जमाकर पंक्तिबद्ध होनेवाले; </P>
 <A NAME="an_037_002">2</A>&nbsp;फिर डाँटनेवाले; </P>
 <A NAME="an_037_003">3</A>&nbsp;फिर यह ज़िक्र करनेवाले </P>
 <A NAME="an_037_004">4</A>&nbsp;कि तुम्हारा पूज्य-प्रभु अकेला है। </P>
 <A NAME="an_037_005">5</A>&nbsp;वह आकाशों और धरती और जो कुछ उनके बीच है सबका रब है और पूर्व दिशाओं का भी रब है </P>
 <A NAME="an_037_006">6</A>&nbsp;हमने दुनिया के आकाश को सजावट अर्थात तारों से सुसज्जित किया, (रात में मुसाफ़िरों को मार्ग दिखाने के लिए) </P>
 <A NAME="an_037_007">7</A>&nbsp;और प्रत्येक सरकश शैतान से सुरक्षित रखने के लिए </P>
 <A NAME="an_037_008">8</A>&nbsp;वे (शैतान) &quot;मलए आला&quot; की ओर कान नहीं लगा पाते और हर ओर से फेंक मारे जाते है भगाने-धुतकारने के लिए। </P>
 <A NAME="an_037_009">9</A>&nbsp;और उनके लिए अनवरत यातना है </P>
 <A NAME="an_037_010">10</A>&nbsp;किन्तु यह और बात है कि कोई कुछ उचक ले, इस दशा में एक तेज़ दहकती उल्का उसका पीछा करती है </P>
 <A NAME="an_037_011">11</A>&nbsp;अब उनके पूछो कि उनके पैदा करने का काम अधिक कठिन है या उन चीज़ों का, जो हमने पैदा कर रखी है। निस्संदेह हमने उनको लेसकर मिट्टी से पैदा किया। </P>
 <A NAME="an_037_012">12</A>&nbsp;बल्कि तुम तो आश्चर्य में हो और वे है कि परिहास कर रहे है </P>
 <A NAME="an_037_013">13</A>&nbsp;और जब उन्हें याद दिलाया जाता है, तो वे याद नहीं करते, </P>
 <A NAME="an_037_014">14</A>&nbsp;और जब कोई निशानी देखते है तो हँसी उड़ाते है </P>
 <A NAME="an_037_015">15</A>&nbsp;और कहते है, &quot;यह तो बस एक प्रत्यक्ष जादू है </P>
 <A NAME="an_037_016">16</A>&nbsp;क्या जब हम मर चुके होंगे और मिट्टी और हड्डियाँ होकर रह जाएँगे, तो क्या फिर हम उठाए जाएँगे? </P>
 <A NAME="an_037_017">17</A>&nbsp;क्या और हमारे पहले के बाप-दादा भी?&quot; </P>
 <A NAME="an_037_018">18</A>&nbsp;कह दो, &quot;हाँ! और तुम अपमानित भी होंगे।&quot; </P>
 <A NAME="an_037_019">19</A>&nbsp;वह तो बस एक झिड़की होगी। फिर क्या देखेंगे कि वे ताकने लगे है </P>
 <A NAME="an_037_020">20</A>&nbsp;और वे कहेंगे, &quot;ऐ अफ़सोस हमपर! यह तो बदले का दिन है।&quot; </P>
 <A NAME="an_037_021">21</A>&nbsp;यह वही फ़ैसले का दिन है जिसे तुम झुठलाते रहे हो </P>
 <A NAME="an_037_022">22</A>&nbsp;(कहा जाएगा) &quot;एकत्र करो उन लोगों को जिन्होंने ज़ुल्म किया और उनके जोड़ीदारों को भी और उनको भी जिनकी अल्लाह से हटकर वे बन्दगी करते रहे है। </P>
 <A NAME="an_037_023">23</A>&nbsp;फिर उन सबको भड़कती हुई आग की राह दिखाओ!&quot; </P>
 <A NAME="an_037_024">24</A>&nbsp;और तनिक उन्हें ठहराओ, उनसे पूछना है, </P>
 <A NAME="an_037_025">25</A>&nbsp;&quot;तुम्हें क्या हो गया, जो तुम एक-दूसरे की सहायता नहीं कर रहे हो?&quot; </P>
 <A NAME="an_037_026">26</A>&nbsp;बल्कि वे तो आज बड़े आज्ञाकारी हो गए है </P>
 <A NAME="an_037_027">27</A>&nbsp;वे एक-दूसरे की ओर रुख़ करके पूछते हुए कहेंगे, </P>
 <A NAME="an_037_028">28</A>&nbsp;&quot;तुम तो हमारे पास आते थे दाहिने से (और बाएँ से)&quot; </P>
 <A NAME="an_037_029">29</A>&nbsp;वे कहेंगे, &quot;नहीं, बल्कि तुम स्वयं ही ईमानवाले न थे </P>
 <A NAME="an_037_030">30</A>&nbsp;और हमारा तो तुमपर कोई ज़ोर न था, बल्कि तुम स्वयं ही सरकश लोग थे </P>
 <A NAME="an_037_031">31</A>&nbsp;अन्ततः हमपर हमारे रब की बात सत्यापित होकर रही। निस्संदेह हमें (अपनी करतूत का) मजा़ चखना ही होगा </P>
 <A NAME="an_037_032">32</A>&nbsp;सो हमने तुम्हे बहकाया। निश्चय ही हम स्वयं बहके हुए थे।&quot; </P>
 <A NAME="an_037_033">33</A>&nbsp;अतः वे सब उस दिन यातना में एक-दूसरे के सह-भागी होंगे </P>
 <A NAME="an_037_034">34</A>&nbsp;हम अपराधियों के साथ ऐसा ही किया करते है </P>
 <A NAME="an_037_035">35</A>&nbsp;उनका हाल यह था कि जब उनसे कहा जाता कि &quot;अल्लाह के सिवा कोई पूज्य-प्रभु नहीं हैं।&quot; तो वे घमंड में आ जाते थे </P>
 <A NAME="an_037_036">36</A>&nbsp;और कहते थे, &quot;क्या हम एक उन्मादी कवि के लिए अपने उपास्यों को छोड़ दें?&quot; </P>
 <A NAME="an_037_037">37</A>&nbsp;&quot;नहीं, बल्कि वह सत्य लेकर आया है और वह (पिछले) रसूलों की पुष्टि॥ में है। </P>
 <A NAME="an_037_038">38</A>&nbsp;निश्चय ही तुम दुखद यातना का मज़ा चखोगे। - </P>
 <A NAME="an_037_039">39</A>&nbsp;&quot;तुम बदला वही तो पाओगे जो तुम करते हो।&quot; </P>
 <A NAME="an_037_040">40</A>&nbsp;अलबत्ता अल्लाह के उन बन्दों की बात और है, जिनको उसने चुन लिया है </P>
 <A NAME="an_037_041">41</A>&nbsp;वही लोग है जिनके लिए जानी-बूझी रोज़ी है, </P>
 <A NAME="an_037_042">42</A>&nbsp;स्वादिष्ट फल। </P>
 <A NAME="an_037_043">43</A>&nbsp;और वे नेमत भरी जन्नतों </P>
 <A NAME="an_037_044">44</A>&nbsp;में सम्मानपूर्वक होंगे, तख़्तों पर आमने-सामने विराजमान होंगे; </P>
 <A NAME="an_037_045">45</A>&nbsp;उनके बीच विशुद्ध पेय का पात्र फिराया जाएगा, </P>
 <A NAME="an_037_046">46</A>&nbsp;बिलकुल साफ़, उज्जवल, पीनेवालों के लिए सर्वथा सुस्वादु </P>
 <A NAME="an_037_047">47</A>&nbsp;न उसमें कोई ख़ुमार होगा और न वे उससे निढाल और मदहोश होंगे। </P>
 <A NAME="an_037_048">48</A>&nbsp;और उनके पास निगाहें बचाए रखनेवाली, सुन्दर आँखोंवाली स्त्रियाँ होंगी, </P>
 <A NAME="an_037_049">49</A>&nbsp;मानो वे सुरक्षित अंडे है </P>
 <A NAME="an_037_050">50</A>&nbsp;फिर वे एक-दूसरे की ओर रुख़ करके आपस में पूछेंगे </P>
 <A NAME="an_037_051">51</A>&nbsp;उनमें से एक कहनेवाला कहेगा, &quot;मेरा एक साथी था; </P>
 <A NAME="an_037_052">52</A>&nbsp;जो कहा करता था क्या तुम भी पुष्टि करनेवालों में से हो? </P>
 <A NAME="an_037_053">53</A>&nbsp;क्या जब हम मर चुके होंगे और मिट्टी और हड्डियाँ होकर रह जाएँगे, तो क्या हम वास्तव में बदला पाएँगे?&quot; </P>
 <A NAME="an_037_054">54</A>&nbsp;वह कहेगा, &quot;क्या तुम झाँककर देखोगे?&quot; </P>
 <A NAME="an_037_055">55</A>&nbsp;फिर वह झाँकेगा तो उसे भड़कती हुई आग के बीच में देखेगा </P>
 <A NAME="an_037_056">56</A>&nbsp;कहेगा, &quot;अल्लाह की क़सम! तुम तो मुझे तबाह ही करने को थे </P>
 <A NAME="an_037_057">57</A>&nbsp;यदि मेरे रब की अनुकम्पा न होती तो अवश्य ही मैं भी पकड़कर हाज़िर किए गए लोगों में से होता </P>
 <A NAME="an_037_058">58</A>&nbsp;है ना अब ऐसा कि हम मरने के नहीं। </P>
 <A NAME="an_037_059">59</A>&nbsp;हमें जो मृत्यु आनी थी वह बस पहले आ चुकी। और हमें कोई यातना ही दी जाएगी!&quot; </P>
 <A NAME="an_037_060">60</A>&nbsp;निश्चय ही यही बड़ी सफलता है </P>
 <A NAME="an_037_061">61</A>&nbsp;ऐसी की चीज़ के लिए कर्म करनेवालों को कर्म करना चाहिए </P>
 <A NAME="an_037_062">62</A>&nbsp;क्या वह आतिथ्य अच्छा है या &#x27;ज़क़्क़ूम&#x27; का वृक्ष? </P>
 <A NAME="an_037_063">63</A>&nbsp;निश्चय ही हमने उस (वृक्ष) को ज़ालिमों के लिए परीक्षा बना दिया है </P>
 <A NAME="an_037_064">64</A>&nbsp;वह एक वृक्ष है जो भड़कती हुई आग की तह से निकलता है </P>
 <A NAME="an_037_065">65</A>&nbsp;उसके गाभे मानो शैतानों के सिर (साँपों के फन) है </P>
 <A NAME="an_037_066">66</A>&nbsp;तो वे उसे खाएँगे और उसी से पेट भरेंगे </P>
 <A NAME="an_037_067">67</A>&nbsp;फिर उनके लिए उसपर खौलते हुए पानी का मिश्रण होगा </P>
 <A NAME="an_037_068">68</A>&nbsp;फिर उनकी वापसी भड़कती हुई आग की ओर होगी </P>
 <A NAME="an_037_069">69</A>&nbsp;निश्चय ही उन्होंने अपने बाप-दादा को पथभ्रष्ट॥ पाया। </P>
 <A NAME="an_037_070">70</A>&nbsp;फिर वे उन्हीं के पद-चिन्हों पर दौड़ते रहे </P>
 <A NAME="an_037_071">71</A>&nbsp;और उनसे पहले भी पूर्ववर्ती लोगों में अधिकांश पथभ्रष्ट हो चुके है, </P>
 <A NAME="an_037_072">72</A>&nbsp;हमने उनमें सचेत करनेवाले भेजे थे। </P>
 <A NAME="an_037_073">73</A>&nbsp;तो अब देख लो उन लोगों का कैसा परिणाम हुआ, जिन्हे सचेत किया गया था </P>
 <A NAME="an_037_074">74</A>&nbsp;अलबत्ता अल्लाह के बन्दों की बात और है, जिनको उसने चुन लिया है </P>
 <A NAME="an_037_075">75</A>&nbsp;नूह ने हमको पुकारा था, तो हम कैसे अच्छे है निवेदन स्वीकार करनेवाले! </P>
 <A NAME="an_037_076">76</A>&nbsp;हमने उसे और उसके लोगों को बड़ी घुटन और बेचैनी से छुटकारा दिया </P>
 <A NAME="an_037_077">77</A>&nbsp;और हमने उसकी सतति (औलाद व अनुयायी) ही को बाक़ी रखा </P>
 <A NAME="an_037_078">78</A>&nbsp;और हमने पीछे आनेवाली नस्लों में उसका अच्छा ज़िक्र छोड़ा </P>
 <A NAME="an_037_079">79</A>&nbsp;कि &quot;सलाम है नूह पर सम्पूर्ण संसारवालों में!&quot; </P>
 <A NAME="an_037_080">80</A>&nbsp;निस्संदेह हम उत्तमकारों को ऐसा बदला देते है </P>
 <A NAME="an_037_081">81</A>&nbsp;निश्चय ही वह हमारे ईमानवाले बन्दों में से था </P>
 <A NAME="an_037_082">82</A>&nbsp;फिर हमने दूसरो को डूबो दिया। </P>
 <A NAME="an_037_083">83</A>&nbsp;और इबराहीम भी उसी के सहधर्मियों में से था। </P>
 <A NAME="an_037_084">84</A>&nbsp;याद करो, जब वह अपने रब के समक्ष भला-चंगा हृदय लेकर आया; </P>
 <A NAME="an_037_085">85</A>&nbsp;जबकि उसने अपने बाप और अपनी क़ौम के लोगों से कहा, &quot;तुम किस चीज़ की पूजा करते हो? </P>
 <A NAME="an_037_086">86</A>&nbsp;क्या अल्लाह से हटकर मनघड़ंत उपास्यों को चाह रहे हो? </P>
 <A NAME="an_037_087">87</A>&nbsp;आख़िर सारे संसार के रब के विषय में तुम्हारा क्या गुमान है?&quot; </P>
 <A NAME="an_037_088">88</A>&nbsp;फिर उसने एक दृष्टि तारों पर डाली </P>
 <A NAME="an_037_089">89</A>&nbsp;और कहा, &quot;मैं तो निढाल हूँ।&quot; </P>
 <A NAME="an_037_090">90</A>&nbsp;अतएव वे उसे छोड़कर चले गए पीठ फेरकर </P>
 <A NAME="an_037_091">91</A>&nbsp;फिर वह आँख बचाकर उनके देवताओं की ओर गया और कहा, &quot;क्या तुम खाते नहीं? </P>
 <A NAME="an_037_092">92</A>&nbsp;तुम्हें क्या हुआ है कि तुम बोलते नहीं?&quot; </P>
 <A NAME="an_037_093">93</A>&nbsp;फिर वह भरपूर हाथ मारते हुए उनपर पिल पड़ा </P>
 <A NAME="an_037_094">94</A>&nbsp;फिर वे लोग झपटते हुए उसकी ओर आए </P>
 <A NAME="an_037_095">95</A>&nbsp;उसने कहा, &quot;क्या तुम उनको पूजते हो, जिन्हें स्वयं तराशते हो, </P>
 <A NAME="an_037_096">96</A>&nbsp;जबकि अल्लाह ने तुम्हे भी पैदा किया है और उनको भी, जिन्हें तुम बनाते हो?&quot; </P>
 <A NAME="an_037_097">97</A>&nbsp;वे बोले, &quot;उनके लिए एक मकान (अर्थात अग्नि-कुंड) तैयार करके उसे भड़कती आग में डाल दो!&quot; </P>
 <A NAME="an_037_098">98</A>&nbsp;अतः उन्होंने उसके साथ एक चाल चलनी चाही, किन्तु हमने उन्हीं को नीचा दिखा दिया </P>
 <A NAME="an_037_099">99</A>&nbsp;उसने कहा, &quot;मैं अपने रब की ओर जा रहा हूँ, वह मेरा मार्गदर्शन करेगा </P>
 <A NAME="an_037_100">100</A>&nbsp;ऐ मेरे रब! मुझे कोई नेक संतान प्रदान कर।&quot; </P>
 <A NAME="an_037_101">101</A>&nbsp;तो हमने उसे एक सहनशील पुत्र की शुभ सूचना दी </P>
 <A NAME="an_037_102">102</A>&nbsp;फिर जब वह उसके साथ दौड़-धूप करने की अवस्था को पहुँचा तो उसने कहा, &quot;ऐ मेरे प्रिय बेटे! मैं स्वप्न में देखता हूँ कि तुझे क़ुरबान कर रहा हूँ। तो अब देख, तेरा क्या विचार है?&quot; उसने कहा, &quot;ऐ मेरे बाप! जो कुछ आपको आदेश दिया जा रहा है उसे कर डालिए। अल्लाह ने चाहा तो आप मुझे धैर्यवान पाएँगे।&quot; </P>
 <A NAME="an_037_103">103</A>&nbsp;अन्ततः जब दोनों ने अपने आपको (अल्लाह के आगे) झुका दिया और उसने (इबाराहीम ने) उसे कनपटी के बल लिटा दिया (तो उस समय क्या दृश्य रहा होगा, सोचो!) </P>
 <A NAME="an_037_104">104</A>&nbsp;और हमने उसे पुकारा, &quot;ऐ इबराहीम! </P>
 <A NAME="an_037_105">105</A>&nbsp;तूने स्वप्न को सच कर दिखाया। निस्संदेह हम उत्तमकारों को इसी प्रकार बदला देते है।&quot; </P>
 <A NAME="an_037_106">106</A>&nbsp;निस्संदेह यह तो एक खुली हूई परीक्षा थी </P>
 <A NAME="an_037_107">107</A>&nbsp;और हमने उसे (बेटे को) एक बड़ी क़ुरबानी के बदले में छुड़ा लिया </P>
 <A NAME="an_037_108">108</A>&nbsp;और हमने पीछे आनेवाली नस्लों में उसका ज़िक्र छोड़ा, </P>
 <A NAME="an_037_109">109</A>&nbsp;कि &quot;सलाम है इबराहीम पर।&quot; </P>
 <A NAME="an_037_110">110</A>&nbsp;उत्तमकारों को हम ऐसा ही बदला देते है </P>
 <A NAME="an_037_111">111</A>&nbsp;निश्चय ही वह हमारे ईमानवाले बन्दों में से था </P>
 <A NAME="an_037_112">112</A>&nbsp;और हमने उसे इसहाक़ की शुभ सूचना दी, अच्छों में से एक नबी </P>
 <A NAME="an_037_113">113</A>&nbsp;और हमने उसे और इसहाक़ को बरकत दी। और उन दोनों की संतति में कोई तो उत्तमकार है और कोई अपने आप पर खुला ज़ुल्म करनेवाला </P>
 <A NAME="an_037_114">114</A>&nbsp;और हम मूसा और हारून पर भी उपकार कर चुके है </P>
 <A NAME="an_037_115">115</A>&nbsp;और हमने उन्हें और उनकी क़ौम को बड़ी घुटन और बेचैनी से छुटकारा दिया </P>
 <A NAME="an_037_116">116</A>&nbsp;हमने उनकी सहायता की, तो वही प्रभावी रहे </P>
 <A NAME="an_037_117">117</A>&nbsp;हमने उनको अत्यन्त स्पष्टा किताब प्रदान की। </P>
 <A NAME="an_037_118">118</A>&nbsp;और उन्हें सीधा मार्ग दिखाया </P>
 <A NAME="an_037_119">119</A>&nbsp;और हमने पीछे आनेवाली नस्लों में उसका अच्छा ज़िक्र छोड़ा </P>
 <A NAME="an_037_120">120</A>&nbsp;कि &quot;सलाम है मूसा और हारून पर!&quot; </P>
 <A NAME="an_037_121">121</A>&nbsp;निस्संदेह हम उत्तमकारों को ऐसा बदला देते है </P>
 <A NAME="an_037_122">122</A>&nbsp;निश्चय ही वे दोनों हमारे ईमानवाले बन्दों में से थे </P>
 <A NAME="an_037_123">123</A>&nbsp;और निस्संदेह इलयास भी रसूलों में से था। </P>
 <A NAME="an_037_124">124</A>&nbsp;याद करो, जब उसने अपनी क़ौम के लोगों से कहा, &quot;क्या तुम डर नहीं रखते? </P>
 <A NAME="an_037_125">125</A>&nbsp;क्या तुम &#x27;बअत&#x27; (देवता) को पुकारते हो और सर्वोत्तम सृष्टा। को छोड़ देते हो; </P>
 <A NAME="an_037_126">126</A>&nbsp;अपने रब और अपने अगले बाप-दादा के रब, अल्लाह को!&quot; </P>
 <A NAME="an_037_127">127</A>&nbsp;किन्तु उन्होंने उसे झुठला दिया। सौ वे निश्चय ही पकड़कर हाज़िर किए जाएँगे </P>
 <A NAME="an_037_128">128</A>&nbsp;अल्लाह के बन्दों की बात और है, जिनको उसने चुन लिया है </P>
 <A NAME="an_037_129">129</A>&nbsp;और हमने पीछे आनेवाली नस्लों में उसका अच्छा ज़िक्र छोड़ा </P>
 <A NAME="an_037_130">130</A>&nbsp;कि &quot;सलाम है इलयास पर!&quot; </P>
 <A NAME="an_037_131">131</A>&nbsp;निस्संदेह हम उत्तमकारों को ऐसा ही बदला देते है </P>
 <A NAME="an_037_132">132</A>&nbsp;निश्चय ही वह हमारे ईमानवाले बन्दों में से था </P>
 <A NAME="an_037_133">133</A>&nbsp;और निश्चय ही लूत भी रसूलों में से था </P>
 <A NAME="an_037_134">134</A>&nbsp;याद करो, जब हमने उसे और उसके सभी लोगों को बचा लिया, </P>
 <A NAME="an_037_135">135</A>&nbsp;सिवाय एक बुढ़िया के, जो पीछे रह जानेवालों में से थी </P>
 <A NAME="an_037_136">136</A>&nbsp;फिर दूसरों को हमने तहस-नहस करके रख दिया </P>
 <A NAME="an_037_137">137</A>&nbsp;और निस्संदेह तुम उनपर (उनके क्षेत्र) से गुज़रते हो कभी प्रातः करते हुए </P>
 <A NAME="an_037_138">138</A>&nbsp;और रात में भी। तो क्या तुम बुद्धि से काम नहीं लेते? </P>
 <A NAME="an_037_139">139</A>&nbsp;और निस्संदेह यूनुस भी रसूलो में से था </P>
 <A NAME="an_037_140">140</A>&nbsp;याद करो, जब वह भरी नौका की ओर भाग निकला, </P>
 <A NAME="an_037_141">141</A>&nbsp;फिर पर्ची डालने में शामिल हुआ और उसमें मात खाई </P>
 <A NAME="an_037_142">142</A>&nbsp;फिर उसे मछली ने निगल लिया और वह निन्दनीय दशा में ग्रस्त हो गया था। </P>
 <A NAME="an_037_143">143</A>&nbsp;अब यदि वह तसबीह करनेवाला न होता </P>
 <A NAME="an_037_144">144</A>&nbsp;तो उसी के भीतर उस दिन तक पड़ा रह जाता, जबकि लोग उठाए जाएँगे। </P>
 <A NAME="an_037_145">145</A>&nbsp;अन्ततः हमने उसे इस दशा में कि वह निढ़ाल था, साफ़ मैदान में डाल दिया। </P>
 <A NAME="an_037_146">146</A>&nbsp;हमने उसपर बेलदार वृक्ष उगाया था </P>
 <A NAME="an_037_147">147</A>&nbsp;और हमने उसे एक लाख या उससे अधिक (लोगों) की ओर भेजा </P>
 <A NAME="an_037_148">148</A>&nbsp;फिर वे ईमान लाए तो हमने उन्हें एक अवधि कर सुख भोगने का अवसर दिया। </P>
 <A NAME="an_037_149">149</A>&nbsp;अब उनसे पूछो, &quot;क्या तुम्हारे रब के लिए तो बेटियाँ हों और उनके अपने लिए बेटे? </P>
 <A NAME="an_037_150">150</A>&nbsp;क्या हमने फ़रिश्तों को औरतें बनाया और यह उनकी आँखों देखी बात हैं?&quot; </P>
 <A NAME="an_037_151">151</A>&nbsp;सुन लो, निश्चय ही वे अपनी मनघड़ंत कहते है </P>
 <A NAME="an_037_152">152</A>&nbsp;कि &quot;अल्लाह के औलाद हुई है!&quot; निश्चय ही वे झूठे है। </P>
 <A NAME="an_037_153">153</A>&nbsp;क्या उसने बेटों की अपेक्षा बेटियाँ चुन ली है? </P>
 <A NAME="an_037_154">154</A>&nbsp;तुम्हें क्या हो गया है? तुम कैसा फ़ैसला करते हो? </P>
 <A NAME="an_037_155">155</A>&nbsp;तो क्या तुम होश से काम नहीं लेते? </P>
 <A NAME="an_037_156">156</A>&nbsp;क्या तुम्हारे पास कोई स्पष्ट प्रमाण है? </P>
 <A NAME="an_037_157">157</A>&nbsp;तो लाओ अपनी किताब, यदि तुम सच्चे हो </P>
 <A NAME="an_037_158">158</A>&nbsp;उन्होंने अल्लाह और जिन्नों के बीच नाता जोड़ रखा है, हालाँकि जिन्नों को भली-भाँति मालूम है कि वे अवश्य पकड़कर हाज़िर किए जाएँगे- </P>
 <A NAME="an_037_159">159</A>&nbsp;महान और उच्च है अल्लाह उससे, जो वे बयान करते है। - </P>
 <A NAME="an_037_160">160</A>&nbsp;अल्लाह के उन बन्दों की बात और है, जिन्हें उसने चुन लिया </P>
 <A NAME="an_037_161">161</A>&nbsp;अतः तुम और जिनको तुम पूजते हो वे, </P>
 <A NAME="an_037_162">162</A>&nbsp;तुम सब अल्लाह के विरुद्ध किसी को बहका नहीं सकते, </P>
 <A NAME="an_037_163">163</A>&nbsp;सिवाय उसके जो जहन्नम की भड़कती आग में पड़ने ही वाला हो </P>
 <A NAME="an_037_164">164</A>&nbsp;और हमारी ओर से उसके लिए अनिवार्यतः एक ज्ञात और नियत स्थान है </P>
 <A NAME="an_037_165">165</A>&nbsp;और हम ही पंक्तिबद्ध करते है। </P>
 <A NAME="an_037_166">166</A>&nbsp;और हम ही महानता बयान करते है </P>
 <A NAME="an_037_167">167</A>&nbsp;वे तो कहा करते थे, </P>
 <A NAME="an_037_168">168</A>&nbsp;&quot;यदि हमारे पास पिछलों की कोई शिक्षा होती </P>
 <A NAME="an_037_169">169</A>&nbsp;तो हम अल्लाह के चुने हुए बन्दे होते।&quot; </P>
 <A NAME="an_037_170">170</A>&nbsp;किन्तु उन्होंने इनकार कर दिया, तो अब जल्द ही वे जान लेंगे </P>
 <A NAME="an_037_171">171</A>&nbsp;और हमारे अपने उन बन्दों के हक़ में, जो रसूल बनाकर भेजे गए, हमारी बात पहले ही निश्चित हो चुकी है </P>
 <A NAME="an_037_172">172</A>&nbsp;कि निश्चय ही उन्हीं की सहायता की जाएगी। </P>
 <A NAME="an_037_173">173</A>&nbsp;और निश्चय ही हमारी सेना ही प्रभावी रहेगी </P>
 <A NAME="an_037_174">174</A>&nbsp;अतः एक अवधि तक के लिए उनसे रुख़ फेर लो </P>
 <A NAME="an_037_175">175</A>&nbsp;और उन्हें देखते रहो। वे भी जल्द ही (अपना परिणाम) देख लेंगे </P>
 <A NAME="an_037_176">176</A>&nbsp;क्या वे हमारी यातना के लिए जल्दी मचा रहे हैं? </P>
 <A NAME="an_037_177">177</A>&nbsp;तो जब वह उनके आँगन में उतरेगी तो बड़ी ही बुरी सुबह होगी उन लोगों की, जिन्हें सचेत किया जा चुका है! </P>
 <A NAME="an_037_178">178</A>&nbsp;एक अवधि तक के लिए उनसे रुख़ फेर लो </P>
 <A NAME="an_037_179">179</A>&nbsp;और देखते रहो, वे जल्द ही देख लेंगे </P>
 <A NAME="an_037_180">180</A>&nbsp;महान और उच्च है तुम्हारा रब, प्रताप का स्वामी, उन बातों से जो वे बताते है! </P>
 <A NAME="an_037_181">181</A>&nbsp;और सलाम है रसूलों पर; </P>
 <A NAME="an_037_182">182</A>&nbsp;औऱ सब प्रशंसा अल्लाह, सारे संसार के रब के लिए है </P>
 <P>
 <div class="filenav">
 <CENTER>
 <A HREF="index.html">Index</A>&nbsp;
 <A HREF="036.html">Previous</A>&nbsp;
 <A HREF="038.html">Next</A>&nbsp;
 </CENTER>
 </div>


</body>
</html>
